# -*- mode: mandoku-view; -*-
#+TITLE: 異魚圖贊箋
#+DATE: 2015-08-24 23:19:00.971647
#+PROPERTY: ID KR3i0049
#+PROPERTY: BASEEDITION WYG    
#+PROPERTY: JUAN 提要
<pb:KR3i0049_WYG_000-1a>¶
欽定四庫全書　　　　　子部九¶
　異魚圖賛箋　　　　　　　譜録類三(草木禽魚之/屬)¶
　　提要¶
　　　　(臣/)等謹案異魚圖賛箋四卷¶
　　　國朝胡世安撰初楊慎作異魚圖賛間有自註¶
　　　　僅標所據書名未暇備引其説世安既為之¶
　　　　補又於崇禎庚午博採傳記以為之箋徴引¶
　　　　頗極繁冨其名實舛互者於目録之中各為¶
<pb:KR3i0049_WYG_000-1b>¶
　　　　駁正亦殊有辨證惟貪多嗜博挂漏轉多或¶
　　　　賛中所引而失註如赤鯉條下霧光憤世之¶
　　　　類或自註明云據某書者而亦失註如魴鯉¶
　　　　條下河雒記引諺之類而前代故實絶無闗¶
　　　　於名義者乃支離曼衍累牘不休是徴事之¶
　　　　書非復訓詁之體然其捜採典籍實為博贍¶
　　　　故殊形詭状一一皆有以考辨其源流雖不¶
　　　　免糅雜之譏要亦未始非識小之一助也乾¶
<pb:KR3i0049_WYG_000-2a>¶
　　　　隆四十五年二月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 叙
<pb:KR3i0049_WYG_000-3a>¶
異魚圖贊箋叙¶
客嘗執是編而問曰用脩豈有託乎始鯤終鯨志辨化¶
信也志京觀義也附始膏以自焚之鼂志懲賄智也終¶
離以著象之蠯志式度禮也余曰唯唯否否試類廣之¶
東方蒼龍之宿蟲之鱗者屬焉春令蟲鱗而大人之占¶
曰衆維魚矣實維豐年豈非天地仁厚之氣先於在淵¶
見端哉聖人作則畜四靈先厪淰鮪失情之慮甚深逺¶
矣其見於易貫以率類包不及賔信著中孚物性應感¶
<pb:KR3i0049_WYG_000-3b>¶
未可盡誣也序詩者曰天保以上治内采薇以下治外¶
始於憂勤終於逸樂於是萬物盛多能傋禮可告功神¶
明而魚麗詠焉至魚在在藻則慶遂性而徳至淵泉三¶
星在罶則傷無魚而百物雕耗魚無當於盛衰而盛衰¶
之兆繇之奚翅感陽而陟食清而㳺符于君子出處之¶
道足以引情濠梁上哉贊圖者偶也箋補贊者亦偶也¶
嗣閲箋而有感未必非偶也是編亦可以興乎崇禎庚¶
午仲春望秀巖隠史胡世安書¶
#+PROPERTY: JUAN 目録
<pb:KR3i0049_WYG_000-4a>¶
欽定四庫全書¶
　異魚圖贊箋目録　　　　明　楊慎　原本¶
巻一　　　　　　　　　　大學士胡世安箋¶
　總贊¶
　鯤　一作□按爾雅郭注凡魚之子總名鯤邢疏詩¶
　　其魚魴鰥鄭云鰥魚子鯤鰥葢古字通用也魯語¶
　　里革曰魚禁鯤鮞亦以鯤為魚子也張楫廣雅¶
　　䱋(居冢/切)鯤也¶
<pb:KR3i0049_WYG_000-4b>¶
　魴鯉　爾雅埤雅爾雅翼本草諸書皆以魴一名魾¶
　　(音/比)今之鯿也惟說文分釋魴赤尾魚或从旁作鰟¶
　　而趙宧光箋之曰詩魴魚赬尾傳者以鯿訓大小¶
　　殊絶互詳鯿箋魴形濶而短故从方魴體薄弱止¶
　　必相傍或傍厓石漁人設房水中以羑取之故重¶
　　文从旁按爾雅另標魾(音/皮)大鱯小者鮡則魾似有¶
　　二　李時珍云鯉鱗有十字文理故名¶
　赤鯉¶
<pb:KR3i0049_WYG_000-5a>¶
　嘉魚　或名丙穴魚¶
　蒲魚¶
　八魚異性色¶
　鱮鮒¶
　鮒　古作□即今鯽字諸本皆如此惟說文趙箋云¶
　　方言稱土鮒此魚坿土而浮一説即&KR2087;(鯽/同)非是¶
　鱮　詩傳訓鰱按鰱有黄白二種池畜之肥者黄者¶
　　頭大俗呼滂鰱滂者鰟之譌也鱮色白北土皆呼¶
<pb:KR3i0049_WYG_000-5b>¶
　　白鱮諸說皆云即鱅或云即鰫惟時珍以鱅另種¶
　　詳箋又鰫有黑鰱之說一名皁鰱¶
　鱒　一名赤眼魚¶
　鯽魚　說文作&KR2087;以其背隆起如劍脊故從脊互見¶
　　鮒釋又一種䲙魚似鯽而味殊功異¶
　鮆魚　說文飲而不食刀魚也趙箋江南在在有之¶
　　海出者佳而孕子江出大而不孕湖出有大小二¶
　　種並味薄不珍　一名鱭魚一名鮤魚一名鱴魛¶
<pb:KR3i0049_WYG_000-6a>¶
　　一名魛魚一名鰽(音遒亦/作鮂)魚一名望魚按贊止標¶
　　山海經而未及其狀也又爾雅鮂黒鰦¶
　鱸魚　松人名四腮魚¶
　鱏鰉　釋名鱏一名鱘魚一名王鮪一名碧魚今遼¶
　　東名竒里瑪亦通作䲋或作淫傳曰伯牙鼔琴淫¶
　　魚出聽是也　鰉一作鱑釋名鱣魚一名黄魚一¶
　　名蠟魚一名玊版魚異物志含光魚按二魚相屬¶
　　而殊産不得混作一物¶
<pb:KR3i0049_WYG_000-6b>¶
　洄魚　一名鱯魚爾雅郭注似鮎而大白色邢疏大¶
　　者别名魾小者别名鮡也陶宏景云鱯似鯷而大¶
　　鮠似鯷而色黄韓保昇云口腹俱大者名鱯背青¶
　　口小者名鮎背黄腹白者名鮠二說豈盡耳食而¶
　　時珍又别據以俱駁之按說文鱧訓鱯&KR2779;訓鱧¶
　時魚　一作鰣說文長箋引吕覽東海之鮞云或作¶
　　鰣¶
　鮧魚　一作鯷一名鰋一名鮎說文訓大鮎¶
<pb:KR3i0049_WYG_000-7a>¶
　鯷¶
　鱟(音/后)魚¶
　䱟鯺¶
　郎君子鮝　按此當入海錯不應附此¶
　䲛　此鰽字之誤亦當附鮆¶
　鱷　二贊鰐&KR3986;仝¶
　&KR0008;䰽　二贊音敷沛本草海豚魚一名海豬生江中¶
　　者名江豚或名江豬或名水豬一名鱀魚一名饞¶
<pb:KR3i0049_WYG_000-7b>¶
　　魚¶
　魚舅　一名當互¶
　弓魚¶
　&KR3736;魚　疑鱊兒魚¶
卷二¶
　鯪魚　一名鯪鯉一名龍鯉一名石鯪魚一名穿山¶
　　甲爾雅翼又名鯪豸以居土穴葢獸之類非魚屬¶
　　也特其鱗色相若耳天問鯪魚何所栁對鱗魚人¶
<pb:KR3i0049_WYG_000-8a>¶
　　貌邇列姑射栁徑以鯪作陵魚矣釋引山海經所¶
　　謂西海中近列姑射山有陵魚人面人手魚身見¶
　　則風濤起者耳非此物¶
　勁䱜　按本草䱜即鮫魚今標勁䱜豈南越另有此¶
　　一種耶但洞腹養子之說則一也其字鵲錯二音¶
　石首魚　嶺表録名石頭魚拾遺録名鮸魚浙志名¶
　　江魚臨海志名黄花魚或以鯼即此魚而本草分¶
　　標别有一種鰲魚亦同冐鮸名者非一類又石首¶
<pb:KR3i0049_WYG_000-8b>¶
　　亦有黄魚之稱¶
　石首化鳬¶
　比目魚　一名鰈一名鰜一名魪一名魼一名鞋底¶
　　魚一名婢簁一名奴屩一名版魚一名箬葉魚¶
　王餘　諸說以即比目單片雖相沿已乆不如爾雅¶
　　翼本草綱目分標較覈¶
　鰕魚　山海經名人魚爾雅一名魵蜀人名魶(音/納)秦¶
　　人名鰨(音塔與比/目音蝶異)拾遺名鯢魚與海中鯨雌同名¶
<pb:KR3i0049_WYG_000-9a>¶
　　異物¶
　鰼鰼魚　鰌亦鰼名¶
　文魮　二贊一名鴽鮆¶
　飛魚　文鰩亦有此名¶
　王鮪　即鱏詳前并箋¶
　丹魚¶
　䱤魚¶
　望魚　詳鮆釋¶
<pb:KR3i0049_WYG_000-9b>¶
　鮫　二贊一名沙魚(同/鯊)一名䱜魚一名鰒魚與石決¶
　　明同名而異物一名溜魚尚有多名詳箋或曰本¶
　　名駁(音/駮)訛作鮫按䱜鮫沙魚諸說多通系之¶
　龍魚　二贊一名龍鯉又混鮫名¶
　烏魚　即鱧說文訓鱯也一名蠡魚一名黒鱧一名¶
　　𤣥鱧一名烏鱧一名鮦魚邢疏即今䱰也一名文¶
　　魚又名鰹俗呼火柴頭魚蘇頌圖經引毛詩注謂¶
　　鱧即鯇誤矣¶
<pb:KR3i0049_WYG_000-10a>¶
　瓊魚¶
　石桂魚　即鱖魚一名罽魚一名水豚又有鮰稱又¶
　　小魚亦有鱖名見王餘與鮬箋¶
　横公魚　一作黄公魚¶
卷三¶
　髮魚¶
　琵琶魚¶
　含光魚　即鱣詳鰉釋并箋¶
<pb:KR3i0049_WYG_000-10b>¶
　&KR2875;魚　䱼之譌¶
　婢屣奴屩　即比目魚¶
　石班魚¶
　戴星魚¶
　䱽魚　即鯧魚¶
　䱥魚　文字集畧亦作鰶(祭制/二音)又鮆亦冒䱥名¶
　鰥魚　見䱤箋¶
　何羅魚¶
<pb:KR3i0049_WYG_000-11a>¶
　鰅魚¶
　鮯魚　山海經名鮯鮯(古沓/切)¶
　䱡魵鱸&KR3432;鱳　按說文鱸&KR3432;當是䲐□之譌䱡(居六/切)¶
　　魵(符分切訓出/薉邪頭國頭)䲐(即古/切)鯄(博葢/切)鱳(盧各/切)¶
　鮞　互見鰣釋¶
　鰸¶
　烏鰂　三贊一作烏賊一作烏則一名墨魚一名纜¶
　　魚鹽乾者名明鮝淡乾者名脯鮝¶
<pb:KR3i0049_WYG_000-11b>¶
　鰻鱺　一名白鱓一名蛇魚乾者名風鰻又一種海¶
　　鰻鱺亦名慈鰻鱺亦名狗魚原二字合呼一說粉¶
　　色者鰻蒼無粉者鱺¶
　青魚　亦作鯖魚書云即草魚之青者¶
　&KR2707;　此字說文訓蚌也兵永切贊引石鼓文當作□¶
　　與鯾鯿同舊皆訓即魴惟趙箋云鯾魴形似體薄¶
　　而廣鯾大者五六斤魴不盈銖兩雄魴鱗有五色¶
　　鯾惟縹白而已詩傳以鯾訓魴方猶鰱鱮之誤大¶
<pb:KR3i0049_WYG_000-12a>¶
　　抵物非親炙即母曼訓¶
　竹頭䱢魚¶
　鮬　音步說文即鯜本草即䲙¶
　䱀　即黄顙魚古名黄鱨魚詩注名黄頰魚(與鱤同/此名)¶
　　食療作黄頼魚亦無鱗不益人一名䱀&KR0008;一名䱀¶
　　䰲顙頰以形鱨以味央軋以聲也今人析而呼黄¶
　　䱀黄䰲或以陸機作黄揚訛按詩古文魚麗于罶¶
　　揚鯊說文訓鱨揚也說苑投綸錯餌迎而吸之者¶
<pb:KR3i0049_WYG_000-12b>¶
　　陽橋也則揚之呼亦古矣¶
　沙魚　爾雅作鯊一名鮀郭注今吹沙小魚一名沙¶
　　溝魚一名沙鰛(音/問)一名阿浪魚¶
　鱓魚　異苑作黄䱇¶
　蘆䱐¶
　&KR3520;魚¶
　鱀　即䱐䰽¶
　海鰌　詳爾雅翼埤雅小者名泥鰌一名鰼¶
<pb:KR3i0049_WYG_000-13a>¶
　鯨　　三贊古作䲔或作&KR0008;¶
卷四¶
　&KR2167;&KR2086;¶
　&KR1314;鼊　一作蚼&KR2576;本草綱目即蠵龜一名嘴&KR0008;(音兹/夷)¶
　　一名靈蠵一名靈龜一名屓屭(音戲/備)雜俎作係臂¶
　　者非或云大者為蟕蠵屓屭小者&KR1314;鼊甚通¶
　海月　本草拾遺另標綱目釋名即作江珧¶
　海鏡　二贊又名鏡魚¶
<pb:KR3i0049_WYG_000-13b>¶
　陵龍¶
　山蠵　互詳&KR1314;鼊釋按諸説則秦龜是山龜蟕蠵是¶
　　澤龜與¶
　水蠵¶
　海蛤　李時珍云海蛤者諸蛤爛殻之總稱不尃指¶
　　一蛤也舊本一名魁蛤則又指是一物矣允宜正¶
　　之不得以萬贊拘也¶
　江瑶柱　二贊本草以即海月¶
<pb:KR3i0049_WYG_000-14a>¶
　紫紶　一名紫虈(音/枵)餘名見箋¶
　石決明　贊即作鰒李時珍云陶作紫貝雷氏具真¶
　　珠牡楊倞注荀作龜脚皆非惟鰒是一種二類故¶
　　功用相同詳本草殻名千里光¶
　東海夫人　菜名淡以味殻以形夫人以似也¶
　海牛　詩義疏名魚貍魚之大而有力者又&KR0008;亦有¶
　　力魚¶
　大蟹¶
<pb:KR3i0049_WYG_000-14b>¶
　彭螖¶
　沙狗¶
　擁劒¶
　招潮¶
　倚望¶
　石蜠　蜂江　蘆虎¶
　車螯¶
　蠣房¶
<pb:KR3i0049_WYG_000-15a>¶
　蚶子　蚶亦作魽一名魁蛤一名伏老餘名詳箋廣¶
　　人又謂之蜜丁名醫别録作活東誤活東蝌蚪也¶
　　見爾雅箋附二贊¶
　貝　一名貝齒一名白貝一名海&KR1684;别有紫貝又文¶
　　貝又名砑螺者珂名馬軻螺又名珬(音/恤)者徐衷作¶
　　馬珂通典云老鵰入海為珬即軻也皆貝類本草¶
　　分列之箋附二贊¶
　蚌　原一贊今補郭贊列前¶
<pb:KR3i0049_WYG_000-15b>¶
　螺　又拾遺海蠃圖經名流螺交州記名假豬螺厴¶
　　(音/掩)名甲香¶
　蜃　按雉化者是車螯之蜃氣成樓臺者是蛟類之¶
　　蜃如贊徑作一物矣¶
　蠯　品脾排三音一名馬刀一名馬蛤一名齊蛤一¶
　　名蜌一名蝏䗒(音亭/品)一名單(音/善)母一名&KR3042;(音/掣)岸¶
　¶
　異魚圖贊箋目録¶
