# -*- mode: mandoku-view; -*-
#+TITLE: 異魚圖贊箋
#+DATE: 2015-08-24 23:19:01.109658
#+PROPERTY: ID KR3i0049
#+PROPERTY: BASEEDITION WYG    
#+PROPERTY: JUAN 卷四
<pb:KR3i0049_WYG_004-1a>¶
欽定四庫全書¶
　異魚圖賛箋卷四　　　　　明　楊慎　原本¶
　　　　　　　　　　　　　大學士胡世安箋¶
　　螺貝蜃蚶海錯附¶
　　　&KR2167;&KR2086;¶
&KR2167;&KR2086;海魧名曰匽鼂形大如䕠出自沙嚻一枚剖之有¶
三斛膏¶
　音迷麻說文名匽鼂江賦名&KR2167;&KR2086;臨海水土志曰海¶
<pb:KR3i0049_WYG_004-1b>¶
　魧寔一物也生海邊沙中肉甚羙多膏　臨海水土¶
　志鼂似&KR1314;一名鼂鼊狀似&KR1314;鼊而甲薄形大如龜味¶
　極羙一枚有三斛膏或云腹如羊胃可啖　按蘆䕠¶
　即蘧蒢海篇附載&KR0034;&KR1434;音促秋似蝦蟇居陸地山海經¶
　注䵸黽似蟇小而青或曰蠖黽一物名耳&KR0008;&KR0008;音顛¶
　奚鼃類似蜘蛛出遼東土人食之¶
　　　&KR1314;鼊¶
&KR1314;鼊龜頭鼈身蝦尾斑似玳瑁漫無甲指贉飾㢧軸緗¶
<pb:KR3i0049_WYG_004-2a>¶
帙增羙¶
　劉欣期交州記蚼&KR2576;似瑇瑁大如笠四足漫胡無指¶
　爪其甲有黒珠文朵斑似錦文但薄而色淺不任作¶
　器惟堪貼飾今人謂之鼊皮海録碎事爾雅翼俱云¶
　然且言頭有兩角説文䵶&KR0008;屬頭兩角出遼東是也¶
　當即奚善鳴者故从句或謂即蟕蠵之小者并見前¶
　目録李時珍謂&KR1314;鼊者南人呼龜皮之名也　臨海¶
　水土記形如龜鼈身具甲黄㸃有廣七八寸長二三¶
<pb:KR3i0049_WYG_004-2b>¶
　尺彼人以亂瑇瑁肉味如黿可食卵大如鴨卵正圓¶
　生食羙于鴨卵即雜爼係臂如龜入海捕之人必先¶
　祭又陳所取之數則自出因取之若不信則風波覆¶
　船故楊孚嶺南异物賛云係臂如龜生于海州欲先¶
　捕之必祭以求有不信者風波覆舟¶
　　　海月¶
海物正圓名曰海月脂如搔頭有緣無骨海賦江圖藻¶
詠互發¶
<pb:KR3i0049_WYG_004-3a>¶
　劉恂嶺表録異海月大如鏡白色正圓甞死海旁其柱¶
　如搔頭尖其甲羙如玉雨航雜録云土人鱗次之為¶
　天窗　本草即作江珧一物陳藏器云蛤類似半月¶
　故名水沫所化煑時猶變成水　江賦玉珧海月土¶
　肉石華謝靈運詩揚帆采石華挂席拾海月　漁書¶
　云海月一名蠔鏡圓似月似蛤而扁¶
　　　海鏡¶
海鏡殻圓中甚瑩膩腹有小蟹朝出暮至或生剖之蟹¶
<pb:KR3i0049_WYG_004-3b>¶
子跂跂逡廵亦斃¶
　嶺表録異海鏡廣人呼為膏藥(一作/葉)盤兩片合以成¶
　形殻圓而中甚瑩滑白照如雲母光内有少肉如蚌¶
　胎腹中有紅蟹子大如黄豆而螯足皆具海鏡饑則¶
　蟹出拾食蟹飽歸腹海鏡亦飽或廹之以火則蟹子¶
　走出離腸腹立斃或生剖之有蟹子在腹中逡廵亦¶
　斃　任昉述異記南海有水蟲名曰筯蚌蛤之類也¶
　其小蟹大如榆莢開甲食則蟹亦出食筯合甲蟹亦¶
<pb:KR3i0049_WYG_004-4a>¶
　還入為筯取食以終始生死不相離此亦海鏡之類¶
　　江賦注𤨏蛣一名海鏡南越志&KR0008;蛣腹蟹注大長¶
　二三寸腹中有蟹子如榆莢合體共生漢志鄞有鮚¶
　埼亭顔注鮚即蛣埼曲岸也其中多鮚因名　漁書¶
　海鏡肉似蠔有小蟹生焉為鏡取食殻通明潔白取¶
　作窗&KR0905;可比琉璃水晶¶
海鏡蟹為腹水母蝦為目虚有咸受羡補不足人固有¶
之無惑乎物¶
<pb:KR3i0049_WYG_004-4b>¶
　首二句見越絶書及郭璞江賦述異記𤨏蛣形似蚌¶
　有一小蟹在腹中為蛣出求食蟹或不至蛣餒死人¶
　呼蟹奴　嶺表録異水母形如覆㡌腹下有物如絮¶
　而無口眼常有數十蝦寄腹下食其涎浮水上遇人¶
　捕之即沉乃蝦有所見耳博物志東海有物狀如凝¶
　血從廣數尺方圓名曰鮓魚無頭目處所内無藏衆¶
　蝦附之随其東西人取煑食之北户録一名蚱一名¶
　石鏡海篇一名蝦䖳一名蟦一名海靼(音/折)狀象柔皮¶
<pb:KR3i0049_WYG_004-5a>¶
　　雨航雜録&KR2821;魚一名䱜一名摴蒱一名水母俗所¶
　謂海蜇也雨多水則是物盛其形如覆笠以蝦為目¶
　蝦動則沉土人食之皆以土積其寔損脾南人以為¶
　性煖能治河魚疾¶
　　　陵龍¶
陵龍之體黄身四足形短尾長有鱗無角南越海人嘉¶
羞見逐(臨海水土/志本贊)¶
　或作陵龜見爾雅攝龜注或作神龍南越志神龍龜¶
<pb:KR3i0049_WYG_004-5b>¶
　大如拳金色上甲兩邊如鋸齒爪至利能緣木捕蟬¶
　至羙可食不中于卜或作石龍子按石龍子生山石¶
　間似蛇有四足頭扁尾長形細長七八寸大者一二¶
　尺有細鱗金碧色大都鱗介之産非目見未易意度¶
　也¶
　　　山蠵¶
嶺表蟕蠵是曰山龜人立其背可負而馳木楔其肉聲¶
吼如牛(叫魚/其切)巧匠琢之以為梳箆¶
<pb:KR3i0049_WYG_004-6a>¶
　一名文龜廣志蟕蠵形如龜出交州山龜在山上食¶
　草長尺餘　嶺表録異蟕蠵者俗謂之茲夷乃山龜¶
　之巨者人立其背可負而行産潮循山中鄉人採之¶
　取殻以貨要全其殻湏以木楔出肉龜吼如牛聲響¶
　震山谷廣州有巧匠取其甲黄明無日脚者煑而拍¶
　之䧟黑玳瑁花以為梳箆杯器之屬狀甚明媚按甲¶
　上有&KR0262;黒暈名日脚　續捜神記鄱陽人黄赭入山¶
　采荆陽遂迷路數日忽見大龜赭更祝之曰汝是靈¶
<pb:KR3i0049_WYG_004-6b>¶
　物而吾迷不知道今騎汝背頭向便是路龜即從右¶
　轉赭乗行十許里得溪水即估客舟行者也　應劭¶
　云雄曰玳瑁雌曰蟕蠵按諸蕃志玳瑁形似龜鼈首¶
　嘴如鸚鵡背負十二葉黒白斑文間雜邉欄缺齧如¶
　鋸無足而有四鬛前長後短以鬛捍水而行老者甲¶
　厚而黑白分明小者甲薄而花字糢糊或曰取用必¶
　倒懸用滚醋潑之逐片應手而下出廣南産于海洋¶
　深處或云前兩鬛長狀如檝後兩鬛極短其上皆有¶
<pb:KR3i0049_WYG_004-7a>¶
　鱗甲背甲十二片斑文相錯鱗差以成一背海人飬¶
　以鹽水飼以小鱗俗傳甲子庚申日輙不食謂之瑇¶
　瑁齋日此則&KR1314;屬非山蠵類矣　南州異物志瑇瑁¶
　如龜生南方海中大者如蘧蒢背上有鱗大如扇取¶
　下因見其文欲以作器則煑之因以刀截任意所作¶
　俟其冷以鮫魚皮錯治之後以枯條木葉瑩之即光¶
　輝矣按史記趙欲誇楚簮劒器悉飾以瑇瑁續漢書¶
　輿服志貴人助蠺瑇瑁釵髙文恵與婦書今致瑇瑁¶
<pb:KR3i0049_WYG_004-7b>¶
　梳一枚晉潘尼有瑇瑁椀賦此物之珍尚也乆矣¶
　　　水蠵¶
蠵惟水龜海(一作/涪)陵是育其緣中文其甲堪卜馮夷所¶
命切和靈曲¶
　爾雅靈龜注涪陵郡出大龜甲可以卜緣中文似瑇¶
　瑁俗呼靈龜即今蟕蠵龜一名靈蠵能鳴郭璞賛水¶
　圓三方&KR0467;源溢沸靈龜爰處掉尾飬氣莊生是感揮¶
　竿傲貴　南越志神龜出江水廬江郡甞獻生龜于¶
<pb:KR3i0049_WYG_004-8a>¶
　太卜㝠含神知為效之大　説文蠵以胸鳴其音如¶
　鼓雒神賦云馮夷鳴鼓是也又漢郊祀歌馮夷切和¶
　注馮夷水神名靈蠵也¶
　　　海蛤¶
海蛤魁陸瓦壠獷殻外眉内渠形摯渾朴(萬震南/州志贊)¶
　說文蛤有三種皆生于海蛤蠣千嵗鳥所化也海蛤¶
　百嵗燕所化也魁蛤一名復老服翼所化狀如海蛤¶
　圓而厚外有理縱横即今蚶也爾雅謂之魁陸　蘓¶
<pb:KR3i0049_WYG_004-8b>¶
　恭云海蛤細如巨勝子光浄瑩滑者佳粗如半杏仁¶
　者名㹠耳蛤不堪入藥沈存中筆談海蛤即海邊沙¶
　泥中得之大者如碁子小者如油麻粒黄白色或黄¶
　赤相雜葢非一類乃諸蛤之殻為海水礲礪日乆光¶
　瑩都無舊質不能分别為何蛤故通謂之海蛤吳晉¶
　謂海蛤頭有文文如鋸齒此乃魁蛤非海蛤也　侯¶
　鯖録瓦壠獷殻渾沌錢文如建瓴外眉而内渠其名¶
　瓦壠注眉髙為睂渠䟽為渠按周禮典瑞駔圭璋璧¶
<pb:KR3i0049_WYG_004-9a>¶
　琮琥璜之渠眉先鄭注皆開渠為眉瑑瑑有圻鄂瑑¶
　起後鄭云渠眉玉餙之溝瑑也䟽云六玉兩頭皆有¶
　孔又于兩孔之間為溝渠于渠之兩畔稍髙為眉瑑¶
　　雜爼蛤蜊候風雨能以殻為翅飛海味索隐蛤與¶
　蚌同類而異形長者蚌圓者蛤海蛤蛤蠣蛤蜊齊蛤¶
　文蛤車蟄姑勞蜺皆蛤也石&KR0917;蛤也待春而叢生也¶
　石華蛤也附石而零生也諸蛤皆産于海而又有黄¶
　蛤者甚佳賛云類若焦㝠出于沙汀聚如繁星輕如¶
<pb:KR3i0049_WYG_004-9b>¶
　蜂翎味如寜馨其于大者何不視之如丁丁而其于¶
　小者何不任之為形形　蛤蜊生東海似蚌略小白¶
　腹紫唇兩片相合而生故曰蛤食之有利于人曰蜊¶
　又一種文蛤筆談名花蛤大者圓二寸小者圓五六¶
　分一頭大一頭小背上有花斑文本草注小紫斑者¶
　曰文蛤兩頭尖者曰齊蛤海上人云蛤蜊文蛤皆一¶
　潮生一暈又一種長橢者名為馬刀小圓者名蜆又¶
　一種蛤殻在海乆被風濤亷稜消盡所存礧磈雜于¶
<pb:KR3i0049_WYG_004-10a>¶
　泥沙有似碎石名海石皆入藥西王母云仙藥有白¶
　水霛蛤又一種名擔羅蛤類也生新羅國彼人食之¶
　主治熱氣消食臨海志蘆雉似蛤蜊殻小薄耳　趙¶
　后外傳真臘夷獻萬年蛤光彩如月照人無妍醜皆¶
　羙𧰟成帝以賜飛燕　象山志珠巖絶頂一潭中有¶
　蛤色如金出游水中雨随至　漁書云凡蛤之屬閉¶
　口聞雷鳴則不復閉每一潮生一暈海人認最真文¶
　蛤表有文如水墨畵漳南有二種大如升者殻上有¶
<pb:KR3i0049_WYG_004-10b>¶
　文及毛小者文似但無毛耳潮州又有扁而長者味¶
　亦佳鄉中又有蛤螺赤觜之名又一種似蛤而薄者¶
　名沙勞大都海産味不及江北¶
　　　江瑶柱(當附/海月)¶
江瑶柱(句/)厥甲羙(音裕/句)肉柱膚寸名江瑶柱(萬震此/贊尤古)¶
　臨海異物志玉珧柱厥甲羙如珧玉晉安南异物名¶
　記肉柱膚寸羙如珧玉即江瑶也如蚌而稍大中肉¶
　腥而䏰(韌/仝)不中口僅四肉牙佳耳長可寸許圓半之¶
<pb:KR3i0049_WYG_004-11a>¶
　白如珂雪一沸即起甘鮮脆羙莫可名狀此所謂柱¶
　也　王氏宛委録奉化縣四月南風起江瑶一上可¶
　得數百柱以鷄汁瀹食肥美過火則味盡也　海味¶
　索隐張將軍九&KR0580;江瑶柱賛冠于石髄瓊漿羙如瑶¶
　雲腴露膏圓而柱玉鬚氷筋倘生北海伯夷不采西¶
　山之薇以供赤松留侯永辟人間之榖笑說麟脂是¶
　俗羙不堪大嚼屠門肉¶
今之馬甲柱古曰玉珧厥名之珍海圖所標昔人賞之¶
<pb:KR3i0049_WYG_004-11b>¶
謂羙無涯取類南來以配荔枝¶
　雜爼玉珧似蚌長二寸廣五寸上大下小殻中柱炙¶
　之如牛頭胘項　雨航雜録玉珧一名蜃姚即江瑶¶
　柱也柱肉脆羙其甲可飾刀鞘葢蜃之小者　恵州¶
　志一名馬頰出歸善縣韓退之所謂馬甲柱是也人¶
　有問東坡以荔枝風味云江瑶柱可敵之¶
　　　紫魼¶
蘭陵紫魼江淹紫&KR2134;(音/銀)是惟蚌類發華應春珠蝦錦蛤¶
<pb:KR3i0049_WYG_004-12a>¶
玉盤同珍¶
　荀子東海有紫魼即石刼也江淹集海人有云石&KR0917;¶
　一名紫&KR2134;蚌蛤屬也春而發華有足異者賦曰夫海¶
　若之小臣具品色于滄溟既爐天而鑄物亦噏化而¶
　染霛比文豹而無恤方珠蛤而自寜冀湖濤之蔽迹¶
　願州渚以淪形升庵亦有賦　石&KR2578;生東南海中石¶
　上殻如海螯其色紫可食一名石鮭或謂即紫貝及¶
　石決明者非真臘記云有長八九寸者海味索隐石¶
<pb:KR3i0049_WYG_004-12b>¶
　&KR0917;土名龜脚又名佛手蚶皆以象形立名其肉端有¶
　兩黑爪至春月&KR0262;開如華郭景純江賦瓊蚌晞曜以¶
　瑩珠石魼應節而揚葩謝眺紫&KR2134;曄春流王維去問¶
　珠官俗來經石&KR0917;春是也　漁書云仙人掌一名龜¶
　脚生海礁上蚌屬上半為硬殻如掌下半綠皮裹肉¶
　如龜脚大不盈寸江文通以為紫&KR2134;郭景純以為石¶
　&KR0917;¶
　　　石決明¶
<pb:KR3i0049_WYG_004-13a>¶
鰒(句歩/角切)似蛤(句/)無鱗有殻一面附石(叶音/錯)細孔雜雜或¶
七或八¶
　郭璞爾雅注此魚尤竒入藥品者以七孔八孔者佳¶
　　北齊顔之推云鰒即石決明内旁一年一孔至十¶
　二孔而止以合嵗數登州所出其味珍絶光武時張¶
　歩據青徐遣使詣闕上書獻鰒魚即此　陶宏景云¶
　鰒魚甲附石生大者如手明耀五色内亦含漿主治¶
　青盲失精續博物志名九孔螺嶺南郡及萊海邉皆¶
<pb:KR3i0049_WYG_004-13b>¶
　有之形長如小蚌而扁外皮甚粗細孔雜雜内則光¶
　耀背側一行有孔如穿成者七孔九孔良生石崖上¶
　海人泅水乗其不意即易得之否則𦂳粘難脱也功¶
　能明目故稱石決明　五雜俎北地珍鰒魚每枚三¶
　錢漢王莽㗖鰒魚慿几不復睡後漢吳良為郡吏不¶
　阿太守賜良鰒魚百枚又南齊有遺禇彦回三十枚¶
　者每枚值數千錢古人已重之矣¶
　　　東海夫人¶
<pb:KR3i0049_WYG_004-14a>¶
東海夫人淡菜有殻形雖不典而益帷箔求以象類堪¶
為一噱¶
　陳藏器云東海夫人生東南海中似珠母一頭小中¶
　銜少毛味甘羙南人好食之阮氏云淡菜生海藻上¶
　故治癭與海藻同功日華云雖形狀不典而甚益人¶
　煑熟食之能補五臟益陽事但多食令人頭目悶暗¶
　得㣲利即止　掌禹錫嘉祐本草名淡菜浙人呼殻¶
　菜一名海蜌孟詵云平時燒食即苦不宜人與少米¶
<pb:KR3i0049_WYG_004-14b>¶
　先煑熟後去毛再入蘿蔔或紫蘓或東𤓰同煑即更¶
　妙　唐明州嵗貢淡菜蛤蚶州守孔戣奏罷之　漁¶
　書云淡菜形似蚌而小肉酷肖人隂生剖之肉白如¶
　玉　元伊世珍嫏嬛記海産多肖人形戚車類男隂¶
　文齧類女隂文齧即淡菜亦名東海夫人¶
　　　海牛¶
海牛魚皮潮信可卜潮至毛張潮退則伏刻象押簾招¶
風斯速¶
<pb:KR3i0049_WYG_004-15a>¶
　述異記東海有牛魚其形如牛海人採捕剝其皮懸¶
　之潮水至則尾起潮水落則尾伏博物志亦云　臨¶
　海水土記魚牛象獺大如犢子毛青黄色其毛似氊¶
　知潮水上下一云東海有半體魚狀如牛剝皮懸之¶
　潮至則毛起潮去則毛伏詩義䟽魚之大而有力者¶
　魚貍將潮將雨毛皆起潮還天晴毛則伏常千里外¶
　知海潮是也　陳藏器云生東海其頭如牛一統志¶
　牛魚出女直混同江大者長丈餘重三百斤無鱗骨¶
<pb:KR3i0049_WYG_004-15b>¶
　其肉脂相間食之味長異物志南海有牛魚一名引¶
　魚重三四百斤狀如鱧無鱗骨背有斑文腹下青色¶
　知海潮　本草海牛生東海角硬尖鋭有紋身有龜¶
　背文蒼色腹黄白色有筋頂花㸃尾象魚主補腎今¶
　人房中藥多用之　山東志文登縣北海中海牛無¶
　角長丈餘紫色足似龜尾若鮕魚性㨗疾見人則飛¶
　赴水皮堪弓鞬脂可燃燈¶
　　　大蟹¶
<pb:KR3i0049_WYG_004-16a>¶
女丑大蟹其廣千里舉螯為山身故在水海陽専車曷¶
云其比¶
　大荒東經女丑有大蟹廣千里又海内北經姑射國¶
　大蟹在海中亦千里之蟹　汲冢書海陽巨蟹其殻¶
　専車　有海賈忽見兩山出于波間各髙數丈已忽¶
　没舟人云此蟹螯也詳廣異記¶
　　　彭螖¶
爾雅彭螖𤣥經郭索均為蟹謚螖訛以越梁王醢化茲¶
<pb:KR3i0049_WYG_004-16b>¶
乃臆説¶
　爾雅螖蠌小者蟧郭注即彭螖也似蟹而小蟛蜞亦¶
　其類食之誤人矣　太𤣥經鋭前一蟹之郭索後蚓¶
　黄泉墨客揮犀林逋詩草泥行郭索注蟹行貌太𤣥¶
　蟹之郭索用心躁也又髙似孫蟹賦其武郭索其行¶
　睢盱其心昜躁其腸寔枯　古今注蟛蚏小蟹生海¶
　塗中食土吳人螖訛作越遂附㑹其説謂漢祖醢彭¶
　越置其肉于江化此　傅肱曰蟛蚏者二月三日盛¶
<pb:KR3i0049_WYG_004-17a>¶
　出于海塗吳俗尤所嗜尚嵗或不至則指為禁烟謂¶
　非佳節也今通㤗其類寔繁然有同蟛蚏差大而毛¶
　好穴處田畆中名蟛蜞毒不可食¶
　　　沙狗¶
蟹有沙狗亦似蟛螖穿沙為穴見人則蟄曲徑易通了¶
不可得¶
　爾雅翼沙狗似蟛螖壤沙為穴見人則走不可得出¶
　南海　雨航雜錄沙狗穴沙中見人則走或曰沙鈎¶
<pb:KR3i0049_WYG_004-17b>¶
　從沙中鈎取之也味甚羙¶
　　　擁劔¶
蟹有擁劔一螯偏大随潮退殻随退復裹力能鬬虎利¶
其㦸剉¶
　吳都賦注擁劔蟹屬從廣二尺許有爪其一螯偏大¶
　大者如人大指長二寸餘常忌䕶之如珍寳其利如¶
　劔故名其一螯尤細主取食雜俎擁劒二螯以大者¶
　鬭小者食是也　古今注擁劒一名執火以其螯赤¶
<pb:KR3i0049_WYG_004-18a>¶
　也埤雅一名桀歩按爾雅翼随潮退殻者攤塗力能¶
　鬭虎者蝤蛑賛混舉矣¶
　　　招潮¶
蟹有招潮遡月而翹背向不失與潮相招&KR0034;物有知云¶
誰之教¶
　一名望潮似蟛蜞生海中潮至出穴而望可食爾雅¶
　翼小如蟛蜞殻白見潮欲來出穴舉螯迎之故名¶
　　　倚望¶
<pb:KR3i0049_WYG_004-18b>¶
蟹有倚望常起顧睨東西其形兩翹八跂望常如此入¶
穴乃止¶
　爾雅翼注倚望如蟛蜞青色進輙舉兩螯以望¶
　　　石蜠　蜂江　蘆虎¶
蟹有石蜠蜂江蘆虎石殻鐵卵不中鼎爼好事取之充¶
畵圗譜¶
　文登呂亢多識草木蟲魚守台州臨海命工作蟹圖¶
　凡十有二種一曰蝤蛑乃蟹之巨者兩螯大而有細¶
<pb:KR3i0049_WYG_004-19a>¶
　毛如苔八足亦皆有㣲毛二曰撥棹子狀如蝤蛑螯¶
　足無毛後兩小足薄㣲濶其大如升南人皆呼為蟹¶
　八月間盛出人取之與人鬭螯甚巨徃徃能害人三¶
　曰擁劔狀似蟹而色黄其一螯偏長三寸餘有光四¶
　曰蟛螖螯㣲毛足無毛以鹽藏而貨于市爾雅蟛蠌¶
　(音/澤)小者蟧蠌蟧吳人呼為彭&KR1209;捜神記言此物甞通¶
　人夢自稱長卿臨海人多以長卿稱之五曰竭朴大¶
　于蟚螖殻黑斑有文章螯正赤常以大螯障日小螯¶
<pb:KR3i0049_WYG_004-19b>¶
　取食六曰沙狗似蟛螖壤沙為穴見人則走屈折易¶
　道不可得七曰望潮殻白色居則背坎外向潮欲來¶
　皆出坎舉螯如望不失常期八曰倚望亦大如蟛螖¶
　居常東西顧睨行不四五又舉兩螯以足起望惟入¶
　穴乃止九曰石蜠大于常蟹八足殻皆赤狀如鵝卵¶
　十曰&KR1526;(音/流)江如蟹兩螯足極小堅如石不可食十一¶
　曰蘆虎似蟛蜞正赤不可食十二曰蟛蜞大于螖小¶
　于常蟹此皆常所見者北人罕見故繪以為圖又海¶
<pb:KR3i0049_WYG_004-20a>¶
　商言海中&KR1314;鼊島之東一島多蟹種類甚異有虎頭¶
　者有翅能飛者有能捕魚者有殻大兼尺者以非親¶
　見故不畫李履中得其一本為作記　李時珍云生¶
　溪澗石穴中小而殻堅赤者石蟹也野人食之兩螯¶
　極小如石者&KR1526;江也不可食　石蜠疑即千人揑按¶
　雜俎形似蟹大如錢殻甚固壯夫極力揑之不死俗¶
　呼千人揑不死因名漁書作千人擘殻堅肉滿無隙¶
　可乗當有子時一擘而開乗其瑕也&KR1526;江似蟹而小¶
<pb:KR3i0049_WYG_004-20b>¶
　有十二脚　爾雅翼蘆虎似蟛螖兩螯正赤不可食¶
　南海出¶
　　　車螯¶
海物惟錯車螯蠣蚶眉目内缺獷殻外緘瓦礫何異庖¶
厨是堪¶
　釋名蜃屬俗訛作昌娥李時珍云其殻色紫璀粲如¶
　玉斑㸃如花海人以火炙之則殻開取肉食之主治¶
　解酒毒消渇并癰腫　南史何𦙍侈于味後欲去甚¶
<pb:KR3i0049_WYG_004-21a>¶
　者門生鍾岏曰車螯蚶蠣眉目内闕慚渾沌之竒獷¶
　殻外緘非金人之愼不悴不榮曾艸木之不若無聲¶
　無臭與瓦礫其何殊故宜長充庖厨永為口實　或¶
　云蛤蜊大者蘓頌云肉似蛤蜊而堅硬不及梁元帝¶
　啟車螯味髙食部名陳物志蛤蜊聲重前論見珍若¶
　士(見淮/南子)並東海波臣西王母藥雀文始化燕羽猶存¶
　體潤珠胎形随月減　漁書車螯亦蛤類大小不等¶
　大者如拳土名沙蟯小者如指土名沙白小之味甚¶
<pb:KR3i0049_WYG_004-21b>¶
　于大其殻光滑如佳磁　江賦注瓊蚌似車螯潔白¶
　如玉臨海水土記似車螯而角不正者曰移角似車¶
　螯而殻薄者曰姑勞似車螯而小者曰羊蹄出羅江¶
　昔人皆謂雉化者乃蛟類之蜃陳藏器羅願謂即蛟¶
　類之蜃似誤¶
　　　蠣房¶
海曲蠣房或名蠔山眉渠磊砢牡牝異斑肉曰蠣黄醰¶
味海蠻¶
<pb:KR3i0049_WYG_004-22a>¶
　本經名蠣蛤别錄名牡蛤異物志名賁或名蠔按房¶
　音傍讀如阿房之房　張九&KR0580;蠣賛蜂房水窩㡬千¶
　萬落附石以生得潮而活所茹海藻所吞月魄貯白¶
　玉甌雲凝霧結沁甘露漿涎流溢咽是無上味形容¶
　不得　陳藏器云天生萬物皆有牝牡惟蠣是鹹水¶
　結成塊然不動隂陽之道何從而生雜爼亦云李時¶
　珍謂蛤蚌之屬皆有胎生卵生獨此化生純雄無雌¶
　故得牡名本草云生東海池澤是百嵗鵰(一作/蜩)所化¶
<pb:KR3i0049_WYG_004-22b>¶
　十一月采以大者佳其生著石皆以口在上舉以腹¶
　向南視之口斜向東則是左顧道家以左顧者是雄¶
　名牡蠣右顧者名牝蠣入藥用左顧者良蠣言其粗¶
　大也　雨航雜錄蠣生著石磈礧相連如房一名蠔¶
　山初生海島邊纔如拳石四面漸長有一二丈者巉¶
　巗如山每房有蠔肉一塊大小如房廣(缺/)¶
　蹄小房如人指面每潮來則諸房皆開(缺/)¶
　含以充腹海人取之皆鑿房以烈火逼開取肉食之¶
<pb:KR3i0049_WYG_004-23a>¶
　漁者于海淺處植竹扈竹入水纍纍生礪斫取之名¶
　曰竹蠣文選𤣥蠣磈磥而碨䃁注長七尺形如馬蹄¶
　又謂梅花蠣是物除熱補傷澀精益血土人用以為¶
　醬曰蠣黄醬樂清縣新溪口有蠣嶼方圓數十畝四¶
　面皆蠣其味偏好　合澗有牡礪名蠔南人重之語¶
　曰得合澗一蠔亦足以豪韓文公詩蠔相粘為山十¶
　百各自生宋翟忠恵焦山詩僧居蠔山迷向背佛宇¶
　蜃氣成吹嘘　王敬羙閩部䟽蠣房雖介屬附石乃¶
<pb:KR3i0049_WYG_004-23b>¶
　生得海潮而活凡海濵無石山溪無潮處皆不生余¶
　過莆迎仙寨橋時潮方落兒童群向石間剔取肉去¶
　殻連石不可動或留之仍能生¶
　　　蚶(音/憨)子¶
蚶為蚌屬文似瓦屋殻中有肉紫色滿腹縱横其理五¶
味具足(盛𢎞之/荆州記)¶
　舊賛蚶子蚌屬形如瓦筒縱横厥理五味具充又云¶
　千歳蝙蝠化為魁陸别名為蚶形如瓦屋又張九&KR0580;¶
<pb:KR3i0049_WYG_004-24a>¶
　頌内柔而茹外剛而錯惟柔乃食其肉惟剛㡬磨其¶
　殻茹其肉弃其殻蚶乎蚶乎其賛食指之甘而扶糟¶
　丘之酣者乎　嶺表録異蚶子葢蛤蚌之類南人名¶
　空慈子頃盧均尚書移鎮嶺南改名瓦屋子以其殻¶
　上有稜如瓦壠子故名殻中有肉紫色而滿腹廣人¶
　尤重之多燒以薦酒俗呼天臠炙食多即壅氣背膊¶
　煩疼未測其性也¶
　　　貝¶
<pb:KR3i0049_WYG_004-24b>¶
夏𤣥周錦貨貝以市砑螺暈紙光我髦士厥有神功消¶
霧寧水豈特把玩止娛童子¶
　鹽鐵論夏后氏以𤣥貝詩成是貝錦貝文如錦也張¶
　融集綺貝繡螺南方記斑貝蠃大者圍之得六寸採¶
　賣之以易絳青相如傳釣紫貝注紫質黒文古以為¶
　貨南越王獻文帝紫貝百五左思賦紫貝流黄山海¶
　經邽山濛水出黄貝說文古者貨貝而寳龜用以交¶
　易以二為朋　桂海虞衡志貝子海傍皆有之大者¶
<pb:KR3i0049_WYG_004-25a>¶
　如拳上有紫斑小者指面大白如玉東方朔傳齒若¶
　編貝指小者耳　徐衷南方記曰斑貝蠃大者圍之¶
　得六寸小者圍之得五寸在于海邉漁人時有得之¶
　者大貝出諸薄巨延州土人採賣之以易綘青　劉¶
　欣期之交州記曰大貝出日南如酒杯小貝貝齒也¶
　善治毒俱有紫色　郭璞貝賛曰先民有作龜貝為¶
　貨貴以文采賈以小大簡則易資犯而不過¶
　　　蚌¶
<pb:KR3i0049_WYG_004-25b>¶
萬物變蜕其理無方雀雉之化含珠懐璫與月盈虧恊¶
氣晦望(郭璞/贊補)¶
　墨子(缺/)吳都賦蚌蛤珠胎與月虧全文心雕龍蚌病¶
　成珠淮南子明月之珠螺蚌之病而我之利也　呂¶
　氏春秋月望則蚌蛤實羣隂盈月晦則蚌蛤虛羣隂¶
　缺淮南子月死而螺蚌膲　鼈孚乳以夏蚌孚乳以¶
　秋又蚌聞雷聲則㾭又海中小蚌曰蟶蚌大者如箕¶
　徐充南方記珠蚌殻長三寸在漲海中亦名珠母殻¶
<pb:KR3i0049_WYG_004-26a>¶
　武人多以之飾𢃄色如銀毋(缺/)¶
　戰國䇿趙且伐燕蘓代為燕謂趙恵王曰川蚌方出¶
　曝而鷸啄其肉蚌合而相持鷸曰今日不雨明日不¶
　雨即有蚌脯蚌亦謂鷸曰今日不出明日不出必見¶
　死鷸¶
　　　螺(賛缺/)¶
　古文通作蠡種類最多田螺生水田中形圓大如桃¶
　李殻有旋文狀類蝸牛外剛内柔青黄色其肉視月¶
<pb:KR3i0049_WYG_004-26b>¶
　盈虧故王充云月毁于天螺消于淵淮南子蛤䖴珠¶
　龜與月盛衰　蓼螺紫色有斑文味辛如蓼字亦作¶
　蠡香螺厴可雜甲香者鈿螺光彩可飾鏡背紅螺色¶
　㣲紅珠螺瑩潔如珠梭尾螺形如梭今釋子所吹者¶
　不入藥又一種蝸蠃一名螺螄小于田螺上有棱大¶
　如指頭而殻厚于田螺惟食泥水春月人采置鍋中¶
　蒸之其肉自出酒烹糟煑食之清明後其中有蟲不¶
　堪用矣此物難死誤泥入壁中數年猶活今寜波出¶
<pb:KR3i0049_WYG_004-27a>¶
　泥螺狀如蠶豆可代充海錯　蘓頌云流螺大如小¶
　拳青黄色長四五寸諸螺中此肉味最厚南人食之¶
　桂海虞衡志青螺狀如田螺其大兩拳揩磨去麤皮¶
　如翡翠色雕琢為酒盃其形有大如瓿者如升如碗¶
　如拳者如指頂者其色有斑文有黄白有蒼有黒其¶
　殻有吹作鼓角者有可以盛水盛花者有可為酒杯¶
　者其肉皆中食品名號不一吹者名響螺視夷螺為¶
　大盛水者名㼸螺以狀似㼸也杯勺者名孔螺身有¶
<pb:KR3i0049_WYG_004-27b>¶
　刺孔即鸚鵡螺如拳者為香螺黄螺花螺小者為珠¶
　螺為青茵為海獅不可盡紀¶
　　　蜃¶
蜃乃雉化氣成樓䑓摩殻以耨始于姫邰農耨从辰文¶
有自來¶
　月令雉入大水為蜃晉語雉入于淮為蜃說文雉雀¶
　虬皆化蜃古人多以作器皆注大蛤也(缺/)¶
　　雜兵書渭水出氣如蜃蜃形如蛇而大腰以下鱗¶
<pb:KR3i0049_WYG_004-28a>¶
　盡逆食燕子一曰狀似螭龍有角有耳背鬛作紅色¶
　世云雉與蛇交而生蜃又云蛇求于雉則為蜃故三¶
　物常异而同感也按蜃有蛤蜃蛇蜃二種¶
　　　蠯¶
蠯式玉度蚌象寳爻螺書璚籕篆□蟲琱取類斯大稱¶
名則稍何傷磊落無損賢豪¶
　蠯蚌之狹而長者見周禮一名馬刀别録云生(缺/)¶
　池澤及東海取無時陶𢎞景云生江漢長六丈(缺/)¶
<pb:KR3i0049_WYG_004-28b>¶
　其肉似蚌陳藏器云一名齊蛤生海中狀如蛇(缺/)¶
　尖小　易離為蚌為蠃蠃之形鋭蚌之形剡皆(缺/)¶
　内柔而性又善麗故也寳爻見京房易傳唐(缺/)¶
　賛神禹岣嶁碑云龍畫傍分螺書匾刻徐楚食(缺/)¶
　　貴&KR1915;匾&KR1915;音果¶
　¶
　¶
　異魚圖賛箋卷四¶
